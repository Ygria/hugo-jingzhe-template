---
title: 书法练习记录（D5-D80）
date: 2024-07-04
tags:
  - 书法
slug:  handwrites
icon: 🖋️
# image: https://images.ygria.site/2024/07/11d4099f89f228e844d2df5e9243ff61.png

---
## Day 80（2024-06-18）

{{< vertical-cn-note title="蓦山溪·梅 曹组" footnote="曹组" color="primary" height="full" >}}
洗妆真态，不作铅花御。竹外一枝斜，想佳人，天寒日暮。黄昏院落，无处著清香，风细细，雪垂垂，何况江头路。
月边疏影，梦到消魂处。结子欲黄时，又须作，廉纤细雨。孤芳一世，供断有情愁，消瘦损，东阳也，试问花知否？
{{< /vertical-cn-note >}}

{{< vertical-cn-note title="贺新郎·春情 李玉" >}}
篆缕消金鼎，醉沉沉。庭阴转午，画堂人静。芳草王孙知何处？惟有杨花糁径。渐玉枕、腾腾春醒。帘外残红春已透，镇无聊、殢酒厌厌病。云鬓乱，未忺整。
江南旧事休重省。遍天涯、寻消问息，断鸿难倩。月满西楼凭阑久，依旧归期未定。又只恐、瓶沉金井。嘶骑不来银烛暗，枉教人，立尽梧桐影。谁伴我，对鸾镜。
{{< /vertical-cn-note >}}

![image.png](https://images.ygria.site/2024/07/11d4099f89f228e844d2df5e9243ff61.png)

## Day 75（2024-06-11）

{{< vertical-cn-note title="月夜 杜甫" >}}
今夜鄜州月，闺中只独看。遥怜小儿女，未解忆长安。香雾云鬟湿，清辉玉臂寒。何时倚虚幌，双照泪痕干。
{{< /vertical-cn-note >}}

{{< vertical-cn-note title="春宿左省 杜甫" >}}
花隐掖垣暮，啾啾棲鳥過。星臨萬戶動，月傍九霄多。不寢聽金鑰，因風想玉珂。明朝有封事，數問夜如何。
{{< /vertical-cn-note >}}

{{< vertical-cn-note title="至德二載甫自京金光門出 間道歸鳳翔 乾元初從左拾遺移華州掾 與親故別 因出此門 有悲往事 杜甫" >}}
此道昔歸順 西郊胡正繁 至今猶破膽 應有未招魂 近侍歸京邑 移官豈至尊 無才日衰老 駐馬望千門
{{< /vertical-cn-note >}}

![D5A03DB8-734F-4586-934F-55B574332857_1_105_c.jpeg](https://images.ygria.site/2024/07/df482a475e31bc36e8dbad5ff43c2a9d.jpeg)

## Day 74（2024-06-08）

{{< vertical-cn-note title="澡兰香 淮安重午 吴文英" >}}
盘丝系腕，巧篆垂簪，玉隐绀纱睡觉。银瓶露井，彩箑云窗，往事少年依约。为当时曾写榴裙，伤心红绡褪萼。黍梦光阴，渐老汀洲烟蒻。
莫唱江南古调，怨抑难招，楚江沉魄。薰风燕乳，暗雨梅黄，午镜澡兰帘幕。念秦楼也拟人归，应剪菖蒲自酌。但怅望、一缕新蟾，随人天角。
{{< /vertical-cn-note >}}

{{< vertical-cn-note title="点绛唇·试灯夜初晴 吴文英" >}}
卷尽愁云，素娥临夜新梳洗。暗尘不起。酥润凌波地。
辇路重来，仿佛灯前事。情如水。小楼熏被。春梦笙歌里。
{{< /vertical-cn-note >}}

![image.png](https://images.ygria.site/2024/07/0f2d5cc8b0352baf9f6a6e7fce1944c5.png)

## Day 72 73 （06-04）

{{< vertical-cn-note title="牡丹亭 汤显祖" >}}
梦回莺啭，乱煞年光遍。人立小庭深院。炷尽沉烟，抛残绣线，恁今春关情似去年。袅晴丝吹来闲庭院，摇漾春如线。停半饷、整花钿。没揣菱花，偷人半面，迤逗的彩云偏。步香闺，怎便把全身现！
原来姹紫嫣红开遍，似这般都付与断井颓垣。良辰美景奈何天，赏心乐事谁家院！朝飞暮卷，云霞翠轩；雨丝风片，烟波画船，锦屏人忒看的这韶光贱！遍青山啼红了杜鹃，荼靡外烟丝醉软。闲凝眄，生生燕语明如剪，呖呖莺歌溜的圆。
没乱里春情难遣，蓦地里怀人幽怨。则为俺生小婵娟，拣名门、一例里神仙眷。甚良缘，把青春抛的远！俺的睡情谁见？则索因循腼腆。想幽梦谁边，和春光暗流转？迁延，这衷怀那处言！淹煎，泼残生，除问天！
{{< /vertical-cn-note >}}

![435CF810-392E-4AEA-9792-31799E1FA038_1_102_o.jpeg](https://images.ygria.site/2024/07/6889fc7bac5fce4ba8b386212e1fd9cd.jpeg)


![image.png](https://images.ygria.site/2024/07/11f216cf331c2b90621d71abd0838668.png)

## Day 66（05-25）

{{< vertical-cn-note title="轮台歌奉送封大夫出师西征 唐 岑参" >}}
轮台城头夜吹角，轮台城北旄头落。羽书昨夜过渠黎，单于已在金山西。戍楼西望烟尘黑，汉兵屯在轮台北。上将拥旄西出征，平明吹笛大军行。四边伐鼓雪海涌，三军大呼阴山动。虏塞兵气连云屯，战场白骨缠草根。剑河风急雪片阔，沙口石冻马蹄脱。亚相勤王甘苦辛，誓将报主静边尘。古来青史谁不见，今见功名胜古人。
{{< /vertical-cn-note >}}

{{< vertical-cn-note title="游子吟 唐 孟郊" >}}
慈母手中线，游子身上衣。临行密密缝，意恐迟迟归。谁言寸草心，报得三春晖。
{{< /vertical-cn-note >}}

![8DAF83E3-EECB-44CE-968E-9F4D72CB4D2F_1_105_c.jpeg](https://images.ygria.site/2024/07/2c850945c00f6ca127c6e7228aa33838.jpeg)

## Day 60（05-15）

{{< vertical-cn-note title="长相思 唐 李白" >}}
其一
长相思，在长安。络纬秋啼金井阑，微霜凄凄簟色寒。孤灯不明思欲绝，卷帷望月空长叹。美人如花隔云端！上有青冥之长天，下有渌水之波澜。天长路远魂飞苦，梦魂不到关山难。长相思，摧心肝！
其二
日色欲尽花含烟，月明如素愁不眠。赵瑟初停凤凰柱，蜀琴欲奏鸳鸯弦。此曲有意无人传，愿随春风寄燕然。忆君迢迢隔青天，昔日横波目，今作流泪泉。不信妾断肠，归来看取明镜前。
{{< /vertical-cn-note >}}

{{< vertical-cn-note title="塞上曲 王昌龄" >}}
蝉鸣空桑林，八月萧关道。出塞入塞寒，处处黄芦草。从来幽并客，皆共沙尘老。莫学游侠儿，矜夸紫骝好。
{{< /vertical-cn-note >}}

![9C0629F3-A128-4CD2-A8F8-E02D10DECF21_1_105_c.jpeg](https://images.ygria.site/2024/07/eb648ec3ee8ef3d41719a181b85bf095.jpeg)

## Day 51（05-06）

{{< vertical-cn-note title="石鱼湖上醉歌 元结" >}}
石鱼湖，似洞庭，夏水欲满君山青。山为樽，水为沼，酒徒历历坐洲岛。长风连日作大浪，不能废人运酒舫。我持长瓢坐巴丘，酌饮四坐以散愁。
{{< /vertical-cn-note >}}

{{< vertical-cn-note title="山石 韩愈" >}}
山石荦确行径微，黄昏到寺蝙蝠飞。升堂坐阶新雨足，芭蕉叶大栀子肥。僧言古壁佛画好，以火来照所见稀。铺床拂席置羹饭，疏粝亦足饱我饥。夜深静卧百虫绝，清月出岭光入扉。天明独去无道路，出入高下穷烟霏。山红涧碧纷烂漫，时见松枥皆十围。当流赤足踏涧石，水声激激风吹衣。人生如此自可乐，岂必局束为人鞿。嗟哉吾党二三子，安得至老不更归。
{{< /vertical-cn-note >}}

![50DD3A1D-457F-44E8-8BF2-09E4D4C39229_1_105_c.jpeg](https://images.ygria.site/2024/07/06713a2585c2bcfc0eba5a02f1d1fdc2.jpeg)


## Day 40（04-23）

{{< vertical-cn-note title="锦瑟 李商隐" >}}
锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆？只是当时已惘然。
{{< /vertical-cn-note >}}

{{< vertical-cn-note title="无题 李商隐" >}}
其一
昨夜星辰昨夜风，画楼西畔桂堂东。身无彩凤双飞翼，心有灵犀一点通。隔座送钩春酒暖，分曹射覆蜡灯红。嗟余听鼓应官去，走马兰台类转蓬。

其二
相见时难别亦难，东风无力百花残。春蚕到死丝方尽，蜡炬成灰泪始干。晓镜但愁云鬓改，夜吟应觉月光寒。蓬山此去无多路，青鸟殷勤为探看。
{{< /vertical-cn-note >}}

![EA30266E-38B8-4C82-A976-F1B64A9FDD86_1_105_c.jpeg](https://images.ygria.site/2024/07/680a0befcad82bbcad1c266226cbd579.jpeg)

## Day 30（04-12）

{{< vertical-cn-note title="念奴娇·书东流村壁 辛弃疾" >}}
野棠花落，又匆匆、过了清明时节。刬地东风欺客梦，一夜云屏寒怯。曲岸持觞，垂杨系马，此地曾轻别。楼空人去，旧游飞燕能说。
闻道绮陌东头，行人长见，帘底纤纤月。旧恨春江流不尽，新恨云山千叠。料得明朝，尊前重见，镜里花难折。也应惊问，近来多少华发？
{{< /vertical-cn-note >}}

![400D979D-DC15-47E0-B761-95690168FF68_1_105_c.jpeg](https://images.ygria.site/2024/07/2bb2ae2144299f092a3fd8c07191e612.jpeg)

## Day 5（03-16）

{{< vertical-cn-note title="虞美人 李煜" >}}
春花秋月何时了？往事知多少。小楼昨夜又东风，故国不堪回首月明中。
雕栏玉砌应犹在，只是朱颜改。问君能有几多愁？恰似一江春水向东流。
{{< /vertical-cn-note >}}

![7934C9E1-1240-4423-A0B0-2FA5F8C1FACD_1_105_c.jpeg](https://images.ygria.site/2024/07/4b9f3e44c9be74ca11a5ddff6ced8b98.jpeg)
